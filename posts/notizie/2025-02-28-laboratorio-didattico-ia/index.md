---
title: "Applicazione di Computer Vision per la gestione di Legacy Data archeologici [Laboratorio Didattico]"
img: ./ia-at-lad.jpg
date: 2025-02-28
sommario: "Nell’àmbito della sua offerta didattica, il LAD organizza un laboratorio didattico sull’uso del Laser Aided Profiler (LAP) per la documentazione dei profili ceramici"
inhome: true
---


Nell’àmbito della sua offerta didattica per l’a.a. 2024-2025, il LAD organizza un laboratorio didattico sull’applicazione di metodi di _computer vision_ per la gestione e valorizzazione di _legacy data_ archeologici.

L’obiettivo è fornire le basi teoriche e pratiche per l’utilizzo di strumenti di annotazione e modelli di Intelligenza Artificiale per l’analisi automatizzata di materiali ceramici. Durante il laboratorio, gli studenti impareranno a utilizzare [LabelMe](https://github.com/wkentaro/labelme) per la creazione di annotazioni su immagini archeologiche e successivamente ad addestrare un modello [YOLO](https://docs.ultralytics.com/) per la segmentazione e classificazione automatica dei frammenti ceramici.

Il laboratorio fornirà competenze pratiche su:
- Introduzione al mondo dell’AI e applicazioni in archeologia;
- Principi di annotazione delle immagini archeologiche con LabelMe;
- Creazione e gestione di dataset per il training di modelli di deep learning;
- Addestramento di un modello YOLO per la segmentazione e classificazione automatica;
- Valutazione delle performance del modello e applicazione a dataset di legacy data.

L'approccio proposto consente di automatizzare e velocizzare la documentazione e l'analisi dei materiali archeologici, supportando nuove forme di gestione digitale dei dati pregressi e migliorando l'accessibilità e la fruizione delle informazioni Inoltre, fornisce tutti gli strumenti per padroneggiare queste tecniche e applicarle autonomamente all’interno del proprio ambito di ricerca.

Il laboratorio si terrà in presenza presso Sapienza Università di Roma, **laboratorio LAD**, al terzo piano dell’edificio di Lettere e Filosofia (CU003) e lavoro in autonomia.

Responsabili:
- **Julian Bogdani** ([julian.bogdani@uniroma1.it](mailto:julian.bogdani@uniroma1.it))
- **Lorenzo Cardarelli** ([lorenzo.cardarelli@uniroma1.it](mailto:lorenzo.cardarelli@uniroma1.it))


## Iscrizione


Per iscriversi è necessario compilare entro **domenica 16 marzo 2025** il modulo Google disponibile all’indirizzo: [https://forms.gle/tJE2aR6j721CSL1G7](https://forms.gle/tJE2aR6j721CSL1G7).

In caso di sopravvenute complicazioni è fondamentale notificare all’indirizzo [lorenzo.cardarelli@uniroma1.it](mailto:lorenzo.cardarelli@uniroma1.it).

**La partecipazione alle attività del laboratorio avrà un limite massimo di 15 partecipanti.**

## Profilo

Il laboratorio è rivolto agli studenti della triennale e della magistrale che siano interessati a approfondire aspetti informatici o di automatizzazione della gestione dei dati.

## Altre informazioni

Le attività di laboratorio verranno svolte utilizzando il proprio dispositivo, è dunque necessario portare il proprio computer.
