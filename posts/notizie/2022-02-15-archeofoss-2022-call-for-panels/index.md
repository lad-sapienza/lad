---
title: "Aperta la “Call for panels” di ArcheoFOSS 2022!"
img: ./archeofoss-2022.png
date: 2022-02-15
description: "È aperta la “call for panels” della sedicesima edizione di ArcheoFOSS che sarà ospitata dalla Sapienza Università di Roma, il 22-24 settembre 2022, in collaborazione con il centro di Ricerca Interdipartimentale Digilab della Sapienza."
tags:
  - ArcheoFOSS
  - Call for Panels
  - Open Source
  - Archeologia Digitale
  - Ricerca
---


La sedicesima edizione di ArcheoFOSS sarà ospitata dalla Sapienza Università di Roma, il 22-24 settembre 2022, in collaborazione con il centro di Ricerca Interdipartimentale Digilab della Sapienza.

Questa edizione sarà organizzata sulla base di sessioni di panel, che offriranno l’opportunità a membri esperti delle sessioni di presentare la loro visione e condividere la propria esperienza su argomenti specifici di ricerca e infine di coinvolgere la platea degli uditori in una discussione finale.

Si accettano proposte originali sia dai membri della comunità di ArcheoFOSS che da studiosi e professionisti esterni, che vogliano discutere questioni di ricerca ed esperienze professionali e stimolare una generale discussione sui temi specifici.

Com’è ben noto il convegno internazionale ArcheoFOSS si è tradizionalmente concentrato sulla disseminazione di progetti di ricerca secondo il paradigma di Open Science: uso di software open source, formati aperti, metodologia condivisa e aperta sia per i processi di ricerca che per quelli di comunicazione dei risultati. Gli organizzatori di panel, dunque dovranno chiaramente indicare come la loro proposta incontra uno o più dei seguenti temi:

- Utilizzo e riutilizzo di software open source in casi di studio riguardanti la ricerca archeologica.
- Creazione di dati aperti e sviluppo e utilizzo di formati aperti.
- Sviluppo di software e strumenti open source e di processi aperti nella ricerca archeologica.

Maggiori informazioni sono disponibili all’indirizzo: [https://archeofoss.org/2022/call-for-panels](https://archeofoss.org/2022/call-for-panels).