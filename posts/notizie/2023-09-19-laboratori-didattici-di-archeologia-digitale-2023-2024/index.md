---
title: "Laboratori didattici di Archeologia Digitale 2023-2024"
img: ./lab-lad.png
date: 2023-09-19
sommario: "L'offerta formativa del Laboratorio di Archeologia Digitale per l'anno accademico 2023-2024. Iscrizione, partecipazione, calendario..."
tags:
  - Laboratorio Didattico
  - Archeologia Digitale
  - GIS
  - Cartografia
  - Banche Dati
---

Sono aperte le iscrizioni ai laboratori didattici di Archeologia Digitale organizzati nell’ambito dei corsi di Metodologie della Ricerca Archeologica, Digital Archaeology e Informatica Umanistica e in collaborazione con la [Missione Archeologica della Sapienza in Albania](../../ricerca/missione-archeologica-sapienza-a-cuka-e-ajtoit-albania/) e si pongono l’obiettivo di fornire le basi teoriche e pratiche necessarie per impostare e sviluppare in autonomia i propri progetti **GIS** e affrontare il mondo della cartografia numerica, dell’elaborazione grafica di rilievi di monumenti archeologici e della compilazione del modulo **VPIA**.


I laboratori si terranno in presenza presso Sapienza Università di Roma, Aula III Multimediale, al primo piano dell'edificio di Lettere e Filosofia (CU003), nei giorni di **29, 31 Gennaio 2024 e 2, 5, 7 e 9 Febbraio 2024**.

Responsabile: Julian Bogdani ([julian.bogdani@uniroma1.it](mailto:julian.bogdani@uniroma1.it))  
Tutor: Domizia D'Erasmo ([domizia.derasmo@uniroma1.it](mailto:domizia.derasmo@uniroma1.it))

[**Scarica la locandina con il programma completo in formato PDF**](../../didattica/laboratorio-gis-db/lab-gis-2023-2024.pdf)

## Calendario

- Modulo **GIS base** (12 ore):
  - 29 Gennaio 2024, ore 14.00-18.00
  - 31 Gennaio 2024, ore 14.00-18.00
  - 2 Febbraio 2024, ore 14.00-18:00
- Modulo **GIS avanzato** (8 ore):
  - 5 Febbraio 2024, ore 14.00-18.00
  - 7 Febbraio 2024, ore 14.00-18.00
- Modulo **Introduzione alla compilazione modulo Verifica Preventiva dell’Interesse Archeologico (VPIA) secondo il modello dell’ICA** (6 ore): 
  - 9 Febbraio, ore 14.00-18.00

## Iscrizione

Per iscriversi ai laboratori è necessario compilare il modulo Google al link [https://forms.gle/jUY75MguQMQXC5P4A](https://forms.gle/jUY75MguQMQXC5P4A).  
In caso di sopravvenute complicazioni è fondamentale notificare all’indirizzo [domizia.derasmo@uniroma1.it](mailto:domizia.derasmo@uniroma1.it).  
**Ogni modulo avrà un limite massimo di 50 partecipanti**

## Profilo

Il laboratorio è rivolto a studenti interessati di qualsiasi livello (triennale, magistrale, post-laurea) iscritti alla Sapienza Università di Roma.
Non sono richieste conoscenze base o esperienze pregresse con piattaforme GIS e banche dati.
Per il modulo avanzato e per il modulo di Archeologia Preventiva è richiesta la partecipazione al modulo base o comunque una buona conoscenza di QGIS.

## CFU

La frequentazione di **tutti** i moduli del laboratorio permette il rilascio di un attestato di frequenza che può essere usato per l’ottenimento di 1 CFU da verbalizzare presso i referenti di ciascun corso di laurea. È possibile concordare ore di lavoro aggiuntive da svolgere autonomamente per il raggiungimento di ulteriori CFU.


## Riconoscimento Abilità informatica (AAF, 2CFU)
La partecipazione al laboratorio dà accesso al riconoscimento automatico delle Abilità Informatiche (AAF, 2CFU)