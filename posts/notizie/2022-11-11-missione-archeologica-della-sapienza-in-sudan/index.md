---
title: "Partecipazione alla campagna 2022 della Missione Archeologica della Sapienza in Sudan"
img: ./hugair-gubli.jpg
date: 2022-11-10
description: "Il LAD partecipa alle attività della campagna 2022 della Missione Archeologica della Sapienza in Sudan, di prof. Paola Buzi"
tags:
  - Missione Archeologica
  - Sudan
  - Scavi
  - Egittologia
  - Ricerca
---

Tra l'**11 e il 27 novembre 2022** i membri del LAD Julian Bogdani e Paolo Rosati parteciperanno alle ativita di scavi e ricerche archeologiche persso il tempio di Hugair Gubli, all'altezza della IV cataratta del Nilo in Sudan.

Il progetto di ricerca è diretto dalla prof. Paola Buzi, ordinario di Egttologia e Antichità Copte presso Sapienza Università di Roma e Principal INvestigato del progetto ERC-Advanced [PAThs: an Archaeological Atlas of Coptic Literature](https://atlas.paths-erc.eu).

A gennaio 2020 un _survey_ presso la regione della IV cataratta (Alta Nubia, Sudan), condotto in collaborazione con il sudanese _National Corporation of Antiquities and Museums_ (NCAM), è stato finalizzato a identificare un sito archeologico in cui aprire un nuovo progetto di ricerca della cattedra di Egittologia. Tale sito è stato identificato nel tempio di Hugair Gubli, situato a circa 40 km a sud di [Gebel Barkal](https://it.wikipedia.org/wiki/Gebel_Barkal), che non è mai stato scavato. Si tratta di una gigantesca struttura conservata a livello delle fondazioni, di cui è ancora ben leggibile il _naos_ e che preserva _in situ_ parte del colonnato della sala ipostila. Materiali trovati in dispersione in superficie attestano che l'ultima fase di vita del tempio risale al regno di Aktisanes (fine IV secolo a.C.), ma ci sono buone ragioni per credere che il suo nucleo originario sia molto più antico.

L'unica pubblicazione che ne parlava, finora, era:
- Bogdan Zurawski, _Survey and Excavations between Old Dongola and Ez-Zuma_, Varsavie 2003, pp. 358-359.

Il progeto è finanziato dal programma Grandi Scavi di Ateneo di Sapienza.

Altre informazioni sono disponibili presso la sessione _Ricerca_ del sito ufficiale della [Cattedra di 
Egittologia e Civiltà Copta](https://sites.google.com/uniroma1.it/cattedra-egittologia-sapienza/ricerca).