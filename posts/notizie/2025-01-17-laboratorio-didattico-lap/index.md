---
title: "Laboratorio didattico sull’uso del Laser Aided Profiler (LAP)"
img: ./lap-at-lad.jpg
date: 2025-01-17
sommario: "Nell’àmbito della sua offerta didattica, il LAD organizza un laboratorio didattico sull’uso del Laser Aided Profiler (LAP) per la documentazione dei profili ceramici"
inhome: true
---

Nell’àmbito della sua offerta didattica per l’a.a. 2024-2025, il LAD organizza un laboratorio didattico sull’utilizzo del [Laser Aided Profiler (LAP)](https://www.laseraidedprofiler.com/) per la documentazione dei profili ceramici. 


L’obiettivo è quello di fornire le basi teoriche e pratiche necessarie per l’utilizzo dello strumento. Si tratta di uno strumento digitale dotato di software gratuito e open-source, scaricabile dal sito ufficiale, che permette  la documentazione digitale rapida e precisa di frammenti ceramici. Il LAP archivia dati, disegni e fotografie digitali in un database a grafo interrogabile e personalizzabile, in formato [JSON](https://it.wikipedia.org/wiki/JavaScript_Object_Notation) o su un database [PostgreSQL](https://it.wikipedia.org/wiki/PostgreSQL). La possibilità di esportare in PDF, SVG e PNG i disegni salvati nel database in forma di poligoni lo rende uno strumento capace di velocizzare le operazioni di documentazione dei materiali archeologici già in fase di scavo. Lo strumento è infine accompagnato da un programma di clustering non supervisionato ([CeraMatch](https://github.com/demjanp/CeraMatch)) per analisi morfometrica delle forme raccolte, in grado gestire grandi quantità di dati elaborando statistiche avanzate.

Il laboratorio si terrà in presenza presso Sapienza Università di Roma, laboratorio LAD, al terzo piano dell’edificio di Lettere e Filosofia (CU003), nei giorni **12-14 Marzo 2025**.

Responsabile: **Julian Bogdani** ([julian.bogdani@uniroma1.it](mailto:julian.bogdani@uniroma1.it))

Tutor:
- **Nadia Aleotti** ([nadia.aleotti@uniroma1.it](mailto:nadia.aleotti@uniroma1.it))
- **Francesca Di Maria** ([francesca.dimaria@uniroma1.it](mailto:francesca.dimaria@uniroma1.it))
- **Nicola Lapacciana** ([nicola.lapacciana@uniroma1.it](mailto:nicola.lapacciana@uniroma1.it))



## Calendario

- Mercoledì **12 marzo 2025**, 14:00 - 17:00: Lezione introduttiva.
- Giovedì **13 marzo 2025**, 9:00 - 18:00: Esercitazione pratica. I partecipanti saranno suddivisi in due gruppi, nei seguenti orari:
  - Gruppo 1: **9:00 - 13:00**.
  - Gruppo 2: **14:00 - 18:00**.
- Venerdì **14 marzo 2025**, 9:30 - 13:00: Workshop “Laser Aided Profiler per la documentazione dei reperti ceramici: innovazioni e potenzialità dello strumento. Esperienze a confronto”
  - Programma: Il programma del workshop sarà disponibile a breve in questa pagina
  - Modalità: Ibrida (Link a breve disponibile)
  - Partecipazione in sede: massimo 15 partecipanti



## Iscrizione


Per iscriversi è necessario compilare entro il 20 febbraio 2025 il modulo Google disponibile all’indirizzo: [https://forms.gle/bDT4gGZKJ7eX8Vd58](https://forms.gle/bDT4gGZKJ7eX8Vd58).

In caso di sopravvenute complicazioni è fondamentale notificare all’indirizzo [nadia.aleotti@uniroma1.it](mailto:nadia.aleotti@uniroma1.it).

**La partecipazione alle attività del laboratorio avrà un limite massimo di 15 partecipanti.**

## Profilo

Il laboratorio è rivolto preferenzialmente agli iscritti dei corsi di [Dottorato in Archeologia](https://phd.uniroma1.it/web/ARCHEOLOGIA_nD3482_IT.aspx) e della [Scuola di Specializzazione in Beni Archeologici](https://web.uniroma1.it/scuola_beniarcheologici/) della Sapienza Università di Roma.

## Altre informazioni

Le attività di laboratorio saranno svolte utilizzando un unico dispositivo LAP in dotazione al laboratorio LAD.

Non è richiesto di portare il proprio computer.
