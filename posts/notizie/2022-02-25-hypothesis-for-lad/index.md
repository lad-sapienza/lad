---
title: Attivata la possibilità di annotazione collaborativa per il blog del LAD
img: ./hypothesis-for-lad.jpg
date: 2022-02-25
sommario: È da oggi possibile annotare in maniera collaborativa e aperta gli articoli del blog del LAD, grazie all'implementazione del Hypothesis client
---

È da oggi possibile annotare in maniera collaborativa e aperta gli articoli del [blog del LAD](/blog/), grazie all'implemetazione del [_client_ web di Hypothesis](https://github.com/hypothesis/client).

Nella parte destra dello schermo, durante la lettura dei blog post, compare una barra verticale, che è possibile aprire e usare per annotare il testo, usando uno strumento che si chiama [Hypothesi.is](https://web.hypothes.is/). Se si seleziona del testo, un piccolo _pop-up_ vi chiederà se volete annotare o evidenziare il testo. Se scegliete di annotare, un pannello per la scrittura verrà aperto sul lato destro dello schermo. L'utilizzo di Hypothesi.is richiede di creare un account presso il loro sito. Questo account sarà gestito da Hypothes.is e non dal LAD. La piattaforma di Hypothes.is è basata sullp standard della annotazioni web sviluppato dal [W3C Web Annotation Working Group](http://w3.org/annotation). 

Queste annotazioni sono pubbliche per impostazione predefinita. Le annotazioni private possono essere visualizzate solo dall'utente che le ha create. Tutte le annotazioni, sia pubbliche che private, hanno un proprio URL e possono essere fruite in vari modi utilizzando l'API di Hypothes.is. Vi preghiamo di taggare le vostre annotazioni con `lad` in modo che possiamo seguile con più facilità.

Fate attenzione, perché le annotazioni pubbliche possono essere visualizzate da tutti gli utenti.

Con il pasare del tempo, le parti di testo che sono state annotate più volte, verranno visualizzate come evidenziate in giallo. Si può usare questa funzione per aiutare la lettura, mettendo in risalto i passaggi più interessanti o quelli più difficili da comprendere o ancora quelli sui quali si può innescare una discussione.

Buona lettura e buona annotazione!