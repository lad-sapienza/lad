---
title: "Partecipazione alle attività del progetto PNRR “Archeologia del sacro” (PE5, Spoke 1, WP 5, LT 3)"
sort: 21
img: ./kircher-sabina.jpg
sommario: Il LAD partecipa alle attività del progetto PNRR, Partenariato Esteso 5, Spoke 1 (“Historical landscapes, traditions and cultural identities”), WP 5 (“Archeologia del sacro”)

---

## Dettagli del progetto di ricerca

- **Co-PI per il Dip. SARAS**: Paola Buzi
- **PI per Sapienza**: Orazio Carpenzano
- **Identificativo progetto**: Partenariato Esteso 5 (“CHANGES”), Spoke 1 (“Historical landscapes, traditions and cultural identities”), WP 5 (“Archeologia del sacro”), linea tematica 3 (“Panorami di diversità. Ebrei, Cristiani e spazio sacro tra Sabina e Valle dell'Aniene, dall'età tardoantica a quella contemporanea”)
- **Team LAD Sapienza Università di Roma**:
  - Julian Bogdani [julian.bogdani@uniroma1.it](mailto:julian.bogdani@uniroma1.it)
  - Erasmo di Fonso, [erasmo.difonso@libero.it](mailto:erasmo.difonso@libero.it)


## Abstract

Il **LAD: Laboratorio di Archeologia Digitale della Sapienza** partecipa dal 2024 alle attività del progetto partecipa alle attività del progetto PNRR, Partenariato Esteso 5 (“CHANGES”), Spoke 1 (“Historical landscapes, traditions and cultural identities”), WP 5 (“Archeologia del sacro”), linea tematica 3: “Panorami di diversità. Ebrei, Cristiani e spazio sacro tra Sabina e Valle dell'Aniene, dall'età tardoantica a quella contemporanea”.

Il progetto si pone come obiettivo quello di rintracciare i percorsi storici nel territorio  Laziale Sabino, seguendo una direttrice di congiunzione tra due rette prospettiche: diacronica e culturale. L’interesse ultimo è quello di isolare e valorizzare i paesaggi del territorio che hanno avuto e continuando ad avere un profondo significato religioso e storico per le comunità cristiane ed ebraiche. Oggetto della ricerca sarà la forchetta temporale che abbraccia la tarda antichità sino all’Età contemporanea. Questa linea tematica, così come la sua pubblicazione digitale, si intrecceranno quindi con l’altra linea tracciata dal progetto ‘gemello’ a cura del dipartimento di Scienze dell’Antichità.

Il database prodotto dal LAD avrà quindi lo scopo raccogliere e uniformare i dati raccolti nell’ambito della ricerca, tenendo al tempo stesso traccia delle fonti da cui è pervenuta l’informazione. Ancor più importante, il database consentirà di incamerare il dato spaziale, agganciando dunque le informazioni raccolte a precise realtà spaziali, nella duplice natura di località moderne e monumenti storici.  Tutte queste realtà saranno infine cucite insieme tramite il tracciamento cosciente di direttrici storiche e culturali — gli itinerari, per l’appunto — con lo scopo di facilitare la coscienza sul territorio sabino.  

Dal punto di vista tecnico, il personale LAD in carico al progetto si occuperà della realizzazione dell’intero sistema informativo informatico utile ad incamerare e valorizzare il lavoro svolto. Anzitutto, è stata realizzata una banca dati relazionale idonea a contenere le realtà appena esposte. In seconda battuta, il Laboratorio curerà la realizzazione dell’_output_ web definitivo del progetto, grazie all’ausilio di [S:CMS](https://github.com/lab-archeologia-digitale/sCMS), un sistema di gestione dei contenuti prodotto nell’ambito del laboratorio stesso e che sfrutta il _framework_ open-source [Gatsby JS](https://www.gatsbyjs.com/).