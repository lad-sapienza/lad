---
title: Rilievo e studio della chiesa e monastero medievale presso Çiflik (Konispoli, Albania)
autore: Julian Bogdani
sort: 13
img: ./monastero-ciflik.jpg
description: Progetto di ricerca, P.I. Paolo Rosati, finanziato dal programma “Progetti per Avvio alla Ricerca” della Sapienza Università di Roma, anno 2022, prot. AR22218166C6157C
---


## Dettagli del progetto di ricerca

- **P.I.**: Paolo Rosati
- **Finanziamento**: Programma “Progetti per Avvio alla Ricerca” della Sapienza Università di Roma
- **Anno**: 2022
- **Nr. prot.**: AR22218166C6157C
- **Partecipanti**:
  - Paolo Rosati, P.I. [paolo.rosati@uniroma1.it](mailto:paolo.rosati@uniroma1.it)
  - Julian Bogdani, Tutor [julian.bogdani@uniroma1.it](mailto:julian.bogdani@uniroma1.it)

## Abstract

La presente richiesta di supporto all'avvio alla ricerca si inserisce nel contesto delle attività della missione di archeologica della Sapienza in Albania (Çuka e Ajtoit, Konispoli). Il sito, identificata con il toponimo antico di Kestría, presenta fasi importnti che vanno dall'età tardo-classica al periodo ottomano. Nel periodo altomedievale, probabilmente in epoca giustinianea, venne costruita una fortezza sulla sommità della collina, in parte riprendendo il tracciato delle difese più antiche, costituendo un ridotto difensivo di sommità. Il frurion ebbe il ruolo di difesa e controllo della regione gravitante intorno all'antica città di Butrinto, sito UNESCO, le cui fasi romane, tardoantiche e medievali sono ben conosciute e studiate da anni di indagini internazionali.

La proposta di ricerca presentata intende focalizzarsi principalmente sul periodo medievale, quando oltre alle fortificazioni sulla collina, venne fondata anche una basilica nella pianura ai piedi della stessa, della quale rimangono oggi importanti tracce nel soprasuolo. Il complesso, decisamente trascurato dagli studi precedenti, è inscritto tra i beni tutelati dallo Stato Albanese, e viene genericamente datato al XIII secolo sulla base di confronti  delle tecniche murarie con il complesso ecclesiastico di Mesopotami. La presente ricerca si impegna fornire una nuova documentazione grafica e topografica delle strutture realizzata con l'utilizzo di tecnologie recenti, principalmente con metodo fotogrammetrico e riprese da drone, e una nuova lettura complessiva della stratigrafia degli elevati, nel tentativo di ricostruire le fasi di vita del complesso, la schedatura dei resti architettonici che ancora si vedono dispersi o riusati e infine una generale ricontestualizzazione storico-archeologica del monumento nell'ambito regionale.