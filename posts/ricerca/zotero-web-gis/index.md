---
title: Sviluppo di un nuovo strumento ITC per la condivisione e la pubblicazione di dati bibliografici con una base cartografica per la ricerca storico-archeologica
autore: Julian Bogdani
sort: 14
img: ./zotero-web-gis.png
description: Progetto di ricerca, P.I. Eleonora Iacopini, finanziato dal programma “Progetti per Avvio alla Ricerca” della Sapienza Università di Roma, anno 2022, prot. AR2221816BB57DE4
---


## Dettagli del progetto di ricerca

- **P.I.**: Eleonora Iacopini
- **Finanziamento**: Programma “Progetti per Avvio alla Ricerca” della Sapienza Università di Roma
- **Anno**: 2022
- **Nr. prot.**: AR2221816BB57DE4
- **Partecipanti**:
  - Eleonora Iacopini, P.I. [eleonora.iacopini@uniroma1.it](mailto:eleonora.iacopini@uniroma1.it)
  - Julian Bogdani, Tutor [julian.bogdani@uniroma1.it](mailto:julian.bogdani@uniroma1.it)

## Abstract

Il progetto di ricerca prevede lo sviluppo di un applicativo web per la condivisione di dati bibliografici provenienti da vari colleghi/collaboratori che vogliano condividere le proprie collezioni bibliografiche, utilizzando il software Zotero (https://www.zotero.org/), uno standard de facto per la ricerca scientifica, con la specificità di visualizzare ed interrogare i dati anche su base geografica.
Con questo strumento il LAD: Laboratorio di Archeologia Digitale alla Sapienza (http://purl.org/lad) si propone di facilitare l'interscambio di informazioni relative a diversi contesti storici e archeologici (ma non solo), per velocizzare il loro reperimento e garantire un aggiornamento costante dei dati inseriti nel sistema.

La Web-App, che si intende sviluppare, consentirà di visualizzare e ricercare dati bibliografici all'interno di una mappa online,  utilizzando parole chiave (tag), che definiscono i contenuti che sono archiviati all'interno delle Librerie di Zotero, che i singoli ricercatori già usano per la propria produzione scientifica.

L'applicativo che qui viene proposto, svolgerebbe un ruolo di aggregatore di contenuti bibliografici da librerie di ricercatori che decidono di collaborare, consentendo oltre alle ricerche tradizionali, anche la visualizzazione su una mappa ciò che è stato pubblicato (articoli, monografie, etc.) riguardante una determinata area geografica o uno specifico tema di ricerca che investe diversi ambiti territoriali.
Semplicemente cliccando sulla mappa sarà dunque possibile risalire ai titoli dei contributi, dando la possibilità ai singoli utenti/ricercatori di essere sempre aggiornati sul dibattito scientifico e sulle pubblicazioni riguardanti una certa zona.

Il caso specifico della Caonia, Epiro settentrionale, verrà preso ad esempio, dal momento che è un'area che vede la come attori della ricerca diversi atenei europei e oltre che si trovano a condividere la propria ricerca, che recentemente ha assunto dimensioni di rilievo.