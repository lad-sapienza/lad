---
title: Ricostruzione dei paesaggi storici e archeologici dell'Albania meridionale attraverso l'utilizzo di fotografie aeree storiche della Seconda Guerra Mondiale
author: Julian Bogdani
date: 2022-12-27
sort: 16
img: ./igm-foto-storiche.jpg
description: Progetto di ricerca, P.I. Julian Bogdani, finanziato dal programma “Progetti di Ricerca - Progetti Piccoli” della Sapienza Università di Roma, anno 2022, prot. RP12218161C7325E
---


## Dettagli del progetto di ricerca

- **P.I.**: Julian Bogdani
- **Finanziamento**: Programma “Progetti di Ricerca: Progetti Piccoli” della Sapienza Università di Roma
- **Anno**: 2022
- **Nr. prot.**: AR2221816BB57DE4
- **Partecipanti**:
  - Julian Bogdani, P.I., [julian.bogdani@uniroma1.it](mailto:julian.bogdani@uniroma1.it)
  - Domizia D'Erasmo, [domizia.derasmo@uniroma1.it](mailto:domizia.derasmo@uniroma1.it)

## Abstract

La documentazione delle trasformazioni del paesaggio costituisce una delle principali fonti di informazioni dell'Archeologia dei paesaggi, la quale però non deve essere considerata come una disciplina separata rispetto all'Archeologia o anche alla Storia, bensì parte integrante del complesso sforzo rivolto alla conoscenza e comprensione dell'antico. L'azione dell'uomo è localizzata nel paesaggio, ne viene fortemente condizionata e a sua volta contribuisce in maniera determinate a modellarlo.

Questo progetto mira ad acquisire, elaborare, georiferire, e pubblicare ad accesso aperto un tema geografico di grandissima importanza per l'archeologia albanse, ovvero la copertura fotografica aerea realizzata da parte dell'Istituto Geografico Militare Italiano nel 1937. Si tratta di acquisire parte dell'archivio relativamente alla regione del odierno Konispoli, dove attualmente opera la Missione Archeologica della Sapienza diretta dal proponente di questo progetto. Un'area geografica questa che ha subito cambiamenti radicali, verso la metà del secolo scorso quando la politica socialista ha bonificato l'area per guadagnare terreno da mettere a coltura e, in anni più recenti, con la ripresa dell'agricoltura intensiva, dell'arboricoltura e il potenziamento della viabilità. Anche per questi motivi, la copertura aereo-fotografica dell'IGM è un documento eccezionale per la ricostruzione dei paesaggi di inizio 1900 e di quelli antichi.

Negli ultimi anni, i membri del gruppo di ricerca che avanzano questa proposta e che fanno riferimento al LAD: Laboratorio di Archeologia Digitale alla Sapienza (https://lad.saras.uniroma1.it) hanno maturato un'esperienza importante nel campo dell'elaborazione e pubblicazione in forma digitale di dati relativi alla cartografia storica, esperienza culminata nella pubblicazione ad accesso aperto del repository di dati geografici relativi al progetto PAThs (https://docs.paths-erc.eu/data/).