---
title: "[a.a. 25-26] Uso del Laser Aided Profiler (LAP) per la documentazione dei reperti ceramici"
img: ./lap-at-lad.jpg
date: 2026-01-17
description: "Nell’àmbito della sua offerta didattica per l'a.a. 2025-2026, il LAD organizza il modulo didattico: “Laser Aided Profiler (LAP) per la documentazione dei profili ceramici”"
tags:
  - Laser Aided Profiler
  - Laboratorio Didattico
  - Documentazione
  - Archeologia Digitale
  - Ceramica
inhome: true
pinned: true
---

Nell’àmbito della sua offerta didattica per l’a.a. 2025-2026, il LAD, in collaborazione con la Scuola di Dottorato in Archeologia e con la Scuola di Specializzazione in Beni Archeologici della Sapienza Università di Roma, organizza un laboratorio didattico sull’utilizzo del [Laser Aided Profiler (LAP)](https://www.laseraidedprofiler.com/) per la documentazione dei profili ceramici. 


L’obiettivo è quello di fornire le basi teoriche e pratiche necessarie per l’utilizzo dello strumento. Si tratta di uno strumento digitale dotato di software gratuito e open-source, scaricabile dal sito ufficiale, che permette  la documentazione digitale rapida e precisa di frammenti ceramici. Il LAP archivia dati, disegni e fotografie digitali in un database a grafo interrogabile e personalizzabile, in formato [JSON](https://it.wikipedia.org/wiki/JavaScript_Object_Notation) o su un database [PostgreSQL](https://it.wikipedia.org/wiki/PostgreSQL). La possibilità di esportare in PDF, SVG e PNG i disegni salvati nel database in forma di poligoni lo rende uno strumento capace di velocizzare le operazioni di documentazione dei materiali archeologici già in fase di scavo. Lo strumento è infine accompagnato da un programma di clustering non supervisionato ([CeraMatch](https://github.com/demjanp/CeraMatch)) per analisi morfometrica delle forme raccolte, in grado gestire grandi quantità di dati elaborando statistiche avanzate.

Il laboratorio si terrà in presenza presso Sapienza Università di Roma, laboratorio LAD, al terzo piano dell’edificio di Lettere e Filosofia (CU003), il **1 oppure il 2 Aprile 2026**.

Responsabile: **Julian Bogdani** ([julian.bogdani@uniroma1.it](mailto:julian.bogdani@uniroma1.it))

Tutor:
- **Francesca Di Maria** ([francesca.dimaria@uniroma1.it](mailto:francesca.dimaria@uniroma1.it))
- **Nadia Aleotti** ([nadia.aleotti@uniroma1.it](mailto:nadia.aleotti@uniroma1.it))
- **Nicola Lapacciana** ([nicola.lapacciana@uniroma1.it](mailto:nicola.lapacciana@uniroma1.it))



## Calendario

Mercoledì **1 aprile** ***oppure*** Giovedì **2 aprile** 2026
- **9:00 - 11:00**: Lezione introduttiva.
- **11:00 - 18:00**: Esercitazione pratica. I partecipanti saranno suddivisi in due gruppi.


## Iscrizione


Per iscriversi è necessario compilare entro il 28 febbraio 2026 il modulo Google disponibile all’indirizzo: [https://forms.gle/ULL5och51HtJunZ66](https://forms.gle/ULL5och51HtJunZ66).

In caso di sopravvenute complicazioni è fondamentale notificare all’indirizzo [francesca.dimaria@uniroma1.it](mailto:francesca.dimaria@uniroma1.it).

**La partecipazione alle attività del laboratorio avrà un limite massimo di 15 partecipanti.**

## Profilo

Il laboratorio è rivolto _preferenzialmente_ agli iscritti dei corsi di [Dottorato in Archeologia](https://phd.uniroma1.it/web/ARCHEOLOGIA_nD3482_IT.aspx) e della [Scuola di Specializzazione in Beni Archeologici](https://web.uniroma1.it/scuola_beniarcheologici/) della Sapienza Università di Roma.

## Altre informazioni

Le attività di laboratorio saranno svolte utilizzando un unico dispositivo LAP in dotazione al laboratorio LAD.

Non è richiesto di portare il proprio computer.

---

- [Scarica la locandina in formato PDF](./lap-2526-locandina.pdf)
