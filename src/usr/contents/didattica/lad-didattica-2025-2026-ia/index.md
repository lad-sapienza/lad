---
title: "[a.a. 25-26] Deep Learning per la classificazione della ceramica archeologica"
img: ./locadina_2026.avif
date: 2026-02-28
description: "Il laboratorio teorico-pratico del LAD per apprendere l'uso di Computer Vision e Deep Learning applicati allo studio e alla classificazione della ceramica archeologica."
tags:
  - Computer Vision
  - Intelligenza Artificiale
  - Ceramica Archeologica
  - Legacy Data
  - Archeologia Digitale
  - Laboratorio Didattico
inhome: true
pinned: true
---


Nell’àmbito della sua offerta didattica per l’a.a. 2025-2026, il LAD, in collaborazione con la [Scuola di Dottorato in Archeologia](https://phd.uniroma1.it/web/ARCHEOLOGIA_nD3482_IT.aspx) e con la [Scuola di Specializzazione in Beni Archeologici](https://scuolabeniarcheologici.web.uniroma1.it) della Sapienza Università di Roma, organizza un laboratorio didattico teorico-pratico sull'applicazione di metodi di _Computer Vision_ e _Deep Learning_ per lo studio e la classificazione della ceramica.

## Gli obiettivi del corso

Il laboratorio persegue due obiettivi principali:
1.  **Padroneggiare strumenti AI** per lo studio della ceramica archeologica, seguendo l'intero flusso di lavoro: dalla digitalizzazione alla pubblicazione tramite il software open source _PyPottery_.
2.  **Creare un Dataset**: contribuire alla costruzione di un dataset condiviso per "insegnare" all'AI a vedere e classificare i reperti come un archeologo.


## Il programma

Il laboratorio fornirà competenze pratiche su:
-   Introduzione all'Intelligenza Artificiale e alle sue applicazioni in archeologia.
-   Installazione e guida avanzata all'utilizzo di _PyPottery_.
-   Creazione e curatela di dataset per il training di modelli di deep learning.

L'approccio proposto consente di **automatizzare e velocizzare** la documentazione e l'analisi dei materiali archeologici, supportando nuove forme di gestione digitale dei dati pregressi (*Legacy Data*), aiutando a creare nuove forme di conoscenza e migliorando l'accessibilità delle informazioni. Il corso fornisce tutti gli strumenti necessari per padroneggiare queste tecniche e applicarle autonomamente nella propria ricerca.


## Luogo e modalità

Le attività si terranno in presenza presso la **Sapienza Università di Roma**, nel **laboratorio LAD** (Edificio di Lettere e Filosofia CU003, III piano), alternate a sessioni di lavoro autonomo.

## Responsabili
- **Julian Bogdani** ([julian.bogdani@uniroma1.it](mailto:julian.bogdani@uniroma1.it))
-  **Lorenzo Cardarelli** ([lorenzo.cardarelli@uniroma1.it](mailto:lorenzo.cardarelli@uniroma1.it))


## Iscrizione

Per iscriversi è necessario compilare il modulo Google entro **domenica 16 marzo 2026** al seguente indirizzo:
[https://forms.gle/RzLznJxGWYNpGzeZ6](https://forms.gle/RzLznJxGWYNpGzeZ6).

> In caso di rinuncia o complicazioni, è fondamentale darne comunicazione all’indirizzo [lorenzo.cardarelli@uniroma1.it](mailto:lorenzo.cardarelli@uniroma1.it).


## Profilo

Il laboratorio è aperto a tutti coloro che sono interessati ad approfondire l'uso di tecnologie informatiche e l'automazione nella gestione dei dati.


## Solo CFU?

Hai bisogno di crediti formativi ma non puoi frequentare l'intero corso?
È prevista un'attività integrativa specifica per chi necessita solo di completare i CFU. Questa modalità è pensata per studenti non specializzati o con esigenze curriculari specifiche.

Scrivi a [julian.bogdani@uniroma1.it](mailto:julian.bogdani@uniroma1.it) per richiedere la partecipazione a questa modalità.


## Altre informazioni

Le attività di laboratorio verranno svolte secondo la modalità **BYOD** (Bring Your Own Device); è dunque necessario portare il proprio computer portatile.

---

- [Scarica la locandina in PDF](./LAD-AI-25-26.pdf)