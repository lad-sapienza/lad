---
title: "Mostra per pannelli “Sapienza in Albania. A cent’anni dalla prima visita nel paese di Luigi Maria Ugolini”"
img: ./sapienza-in-albania.jpg
date: 2024-12-09
description: "Mostra per pannelli a cura della Missione Archeologica della Sapienz in Albania a cent'anni dalla visita in Albania di Luigi Maria Ugolini"
tags:
  - Mostra
  - Sapienza
  - Albania
  - Archeologia
  - Luigi Maria Ugolini
---


## Introduzione

La mostra per pannelli _“Sapienza in Albania a cent'anni dalla prima visita di Luigi Maria Ugolini in Albania_” nasce con l’intento di condividere con studenti e colleghi della Sapienza e non solo un viaggio iniziato recentemente, quello delle attività della [Missione Archeologica congiunta italo-albanese nel sito di Çuka e Ajtoit](../../ricerca/missione-archeologica-sapienza-a-cuka-e-ajtoit-albania/), il ‘Monte dell’Aquila’, una collina appuntita che si trova alle estreme propaggini meridionali del territorio albanese, a ridosso del confine con la Grecia.

La spinta per attivare questo nuovo canale comunicativo, che affianca i più tradizionali strumenti della comunicazione scientifica fatti di convegni e pubblicazioni, è data dall’acquisizione nel febbraio 2024 di un piccolo fondo fotografico appartenuto all’archeologo italiano Luigi Maria Ugolini, lo scavatore di Phoinike, Butrinto e anche Çuka e Ajtoit, tre centri importanti della regione più settentrionale dell’Epiro antico, la Caonia, tutt’oggi oggetto di interesse scientifico da parte di studiosi italiani.

Il 2024 è anche il centenario della prima visita in Albania di questo archeologo italiano, visita che anticipa le campagne di scavo degli anni successivi. La mostra si è avvalsa del supporto finanziario di [Wikimedia Italia](https://www.wikimedia.it/), che ha reso possibile la completa digitalizzazione del fondo e la sua [pubblicazione online](https://commons.wikimedia.org/wiki/Category:Sapienza_University_of_Rome_-_Department_of_History,_Anthropology,_Religions,_Arts_and_Entertainment). La mostra vuole dunque offrire un breve racconto della lunga diacronia del sito fortificato di Çuka e Ajtoit, dal periodo più antico e fino ad arrivare ai giorni nostri, con una particolare attenzione all attività di Luigi Maria Ugolini e su quelle più recenti e sistematiche della Sapienza Università di Roma in collaborazione con l’Istituto Archeologico di Tirana, con il supporto del Ministero degli Affari Esteri e della Cooperazione Internazionale della Repubblica Italiana e il sostegno dell’Ambasciata della Repubblica di Albania a Roma.
 
La mostra è stata organizzata dalla [Missione Archeologico Italo-Albanese (Sapienza Università di Roma e Istituto Archeologico di Tirana)  a Çuka e Ajtoit](https://purl.org/lad/caj), con il supporto di Wikimedia Foundation e in collaborazione con l'Ambasciata della Repubblica d'Albania in Italia.


## Allestimento e visita

- La mostra è stata allestita in anteprima il **27 Novembre 2024** all'occasine dell'evento di celeberazione delle feste nazionali dela Repubblica di Albania del 28 e 29 Novembre (Festa della Bandiera e Festa della Liberazione), al Palazzo di Ripetta, organizzato dall'Ambasciata della Repubblica di Albania in Italia.
- Dal **9 dicembre 2024 al 31 gennaio 2025** la mostra è visitabile presso gli ambienti del [Museo di Arte Classica della Sapienza Università di Roma](https://web.uniroma1.it/polomuseale/museo-arte-classica) (Facoltà di Lettere e Filosofia, Piazzale Aldo Moro 5. 00189 Roma). Questo allestimento è stato [inaugurato lo scorso 13 dicembre 2024](../2024-12-13-presentazione-mostra-sapienza-in-albania/), alla presenza del direttore del Diartimento SARAS Alessandro Saggioro, dell'ambsciatrice della Repubblica di Albania in Italia S.E. Aniila Bitri Lani, del  Capo Sezione II: Archeologia. DGDP VI MAECI Gianluca Biscardi, del direttore della biblioteca del Dipartimento SARAS Roberto Raieli, del direttore della Missione della Sapienza in Albania Julian Bogdani, di colleghi, amici e studenti.
- È inoltre in fase di realizzazione **una versione dei contenuti in formato digitale finalizzato alla pubblicazione web**, che sarà accissibile da questa pagine.

Ulteriori possibili allestienti della stessa verrano pubblicati in futuro in questa pagina.

Per informazioni si prega di scrivere a [julian.bogdani@uniroma1.it](mailto:julian.bogdani@uniroma1.it).

---

- [Scarica l'invito in formato PDF](./invito-presentazione-mostra-sapienza-in-albania.pdf)
- [Aggiungi evento al calendario](https://calendar.google.com/calendar/event?action=TEMPLATE&amp;tmeid=MmljYzNzZzRoZzc1c2cwdnBiZXI1bjgxY2oganVsaWFuLmJvZ2RhbmlAdW5pcm9tYTEuaXQ&amp;tmsrc=julian.bogdani%40uniroma1.it)