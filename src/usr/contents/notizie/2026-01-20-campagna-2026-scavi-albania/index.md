---
title: "Aperte le iscrizioni alla campagna 2026 della Missione Archeologica della Sapienza in Albania (giugno 2026)"
img: ./caj-2026.jpg
date: 2026-01-20
description: "Campagna 2026 della Missione Archeologica della Sapienza in Albania"
inhome: true
pinned: true
tags:
  - Missione Archeologica
  - Scavi
  - Albania
  - Ricognizione Archeologica
  - Documentazione
---



La campagna 2026 di scavi e ricerche archeologiche della Missione Archeologica Albanese a Çuka e Ajtoit in Albania avrà una durata di circa **quattro settimane** in un periodo compreso **indicativamente** tra il **7 giugno e il 5 luglio 2026**.

Le attività sul campo prevedono la **ricognizione archeologica**, lo **scavo** e la **documentazione**, sia **topografica** che dei **materiali** rinvenuti.

Lo scavo riguarderà in patricolare un contesto abitativo semi-privato di **età ellenistica** (III-II sec. a.C.) e una chiesa di età bizantina (XII-XIII sec. d.C.), la cd. Basilica, mentre le ricognizioni riguarderanno tutta la superfice del sito archeologico e siti di interesse archeologico del territorio limitrofo.

Per maggiori dettagli sulle attività scientifica della missione si rimanda alla [pagina dedicata alle attività finora svolte](https://purl.org/lad/caj).

### Partecipare

È possibile, in ogni modo, manifestare il proprio interesse, compilando il modulo disponibile al seguente indirizzo: [https://forms.gle/P86asm8BbiQ8Crrq5](https://forms.gle/P86asm8BbiQ8Crrq5)

### Informazioni pratiche

Il [sito di Çuka e Ajtoit](https://maps.app.goo.gl/ViLNNFq9N9GethfL7) si trova in Albania Meridionale ed è facilmente raggiungibile dall'Italia in aereo (fino a Tirana, collegamenti Wizz Air, Ryanair, Ita Airways, ecc) e autobus (Tirana – [Konispol](https://maps.app.goo.gl/HQRXo2M3vQWiXGuC6)), oppure in aereo fino a Corfù (Grecia, collegamenti Ryanair) e successivamente in nave fino a Saranda.

Per viaggiare verso l'Albania, i cittadini italiani, europei e di molti altri paesi, **non** hanno bisogno di avere il passaporto, ma è sufficiente la carta d'indentità valida per l'espatrio.

La Missione copre tutte le spese di vitto e alloggio sul posto.

---

- [Scarica in versione PDF](./caj-2026-a4.pdf)

